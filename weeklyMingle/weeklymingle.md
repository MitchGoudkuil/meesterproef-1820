# Weekly mingles
Voor de weekly mingle zijn we bij 8 bedrijven in Amsterdam langs geweest. Het doel van de mingle was het kennis maken met de bedrijven voor eventueel toekomstig werk of stages.
Mijn ervaring van de mingle heb ik hieronder beschreven:

### Q42 Amsterdam
Q42 was het eerste bedrijf waar we heen moesten. We werden ontvangen door Lisa en Lukas en kregen kort een rondleiding door het kantoor. Het kantoor had een toffe uitstraling met veel natuurlijk licht binnen door de ramen rondom het kantoor. Wat een leuke aanvulling was, was de prominent aanwezige glijbaan en schommel in het kantoor. Bij de presentatie vertelde Lukas dat Q42 zich ook bezig hield met IOT oplossingen en hierbij voor de werknemers speciale dagen inroosterde om uit te werken wat ze wilde. Het was heel tof om de al gemaakte oplossingen in het kort te zien maar ook dat het daadwerkelijk gebruikt kan worden door bedrijven en goede doelen. Wat ik persoonlijk minder aan het bedrijf vond was dat er niet super veel verteld werd over de soorten front-end developers die er werkten, maar vooral dat het er veel zijn.

### Matise
Het kantoor van Matise ligt gelegen aan Artis wat zorgde voor een leuke uitkijk op de olifanten en giraffen. Wat tof was aan de presentatie van Matise was dat ze veel lieten zien van de klanten waarmee ze werkte. Ook hebben we een korte brainstorm sessie moeten doen voor een klant. Deze klant wilde fiets onderdelen verkopen voor het duurdere segment van de markt. Na de brainstorm sessie hebben we het samen besproken en ideeën bedacht waar veel leuke concepten uit kwamen. Matise lijkt me een tof bedrijf om stage te lopen vanwege het jonge team en de manier van samenwerken.

### ICATT interactive media
Ik vond ICATT het minst leuke bedrijf van alle 8 waar we geweest zijn. Ik merkte al bij binnenkomst dat de sfeer die er hing niet bij me paste. Het kantoor was vrij klein en alles stond erg op elkaar. Ik wil zelf graag aan het werk bij een wat jonger en vooruitstrevend bedrijf maar ik merkte dat de werknemers grotendeels ouder waren dat het klantsegment me niet echt aantrok. Wat wel een uitdaging was, was dat we onszelf moesten pitchen aan de groep en dat dit gefilmd werd. Ik had nog niet eerder zo’n pitch gedaan dus dat was erg leerzaam.

### Lifely
Bij Lifely was ik alleen met Jim wat de ervaring, naar mijn idee, nog veel persoonlijker maakte. We moesten onszelf voorstellen en vertellen over onze ervaring en wat we zo leuk vonden aan web development. We kregen een korte uitleg over het bedrijf, de werknemers en de klanten wat mij heel erg aansprak. De klanten waar Lifely voor werkt zijn heel divers maar toch allemaal met een uitdaging. Wat de presentatie tof maakte was dat we het al snel over portfolio’s hadden en aan welke punten een portfolio moet voldoen en hoe je sneller aan contacten kan komen doormiddel van LinkedIn.


### Dept Amsterdam
Dept is het bedrijf geweest waarna ik super enthousiast was. Het kantoor was gigantisch en de hiërarchie in het kantoor was perfect ingedeeld. Het is naast een groot bedrijf een bedrijf wat veel jonge werknemers heeft, en werkt met grote internationale klanten. Wat me gelijk aansprak was dat ze begonnen met de soorten front-enders bij Dept. De eerste hiervan was “creative developer” wat inhield dat je graag bezig was met code, visueel ingesteld was en graag met animaties werkt. Dit is precies waar ik mezelf in kon vinden. Na de uitleg en rondleiding bij het bedrijf was ik overtuigd dat ik hier wil gaan solliciteren voor mijn lange stage. Nu maar hopen.

### Elastique
Ik heb door omstandigheden de weekly mingle van Elastique gemist. Na mijn andere groepsgenoten gesproken te hebben de week erop was ik ook wel overtuigd dat het toch niks voor me was geweest.

### Valtech Amsterdam
Wat bij valtech een beetje een probleem was, was dat we niet verwacht werden. We moesten eerst een tijdje wachten voordat we naar een vergaderkamer konden. Wat me bij valtech aansprak was het grote internationale klantenbestand. Zo hebben ze veel gedaan voor Philips, vliegtuig maatschappijen, automerken, overheden etc etc. Ze vertelde ons dat het vaker gebeurd dat je voor een bepaalde opdracht naar een filiaal of klant in het buitenland gestuurd wordt wat mij wel echt een hele gave toevoeging en uitdaging lijkt. Ook is het een snel groeiend bedrijf wat veel potentie biedt voor werknemers.

### Mirabeau Amsterdam
Ik was al eens bij mirabeau geweest voor de opdracht van webdesign en ik was toen al best enthousiast over het bedrijf. Ze hebben veel flexwerk plekken waardoor je veel verschillende mensen ziet werken, dit heeft zijn voordelen en zijn nadelen. Het voordeel is het contact wat je op doet met nieuwe werknemers maar het minpunt is dat ik liever in een team werk die bij elkaar zit dan ieder verspreid. Wat verteld werd bij de presentatie was dat Mirabeau onder de developers veel werkt met coaching doormiddel van de devguild waarbij je wekelijks samenkomt om elkaars code te bekijken en verbeteren waar nodig en om voortgang te bespreken. Dit is ook het geval bij een salarisverhoging of een nieuwe functie. Hier komen geen leidinggevende bij kijken.
